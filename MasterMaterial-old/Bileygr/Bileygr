\section{Bileygr}

\begin{paperbox}[float=!b]{Comunità Shadar-Kai}
  Gli Shadar-Kai compaiono naturalmente in diverse razze, specialmente in umani ed elfi, con un'incidenza di circa uno ogni diecimila, oltre a nascere da genitori Shadar-Kai. Questo porta la popolazione totale di Shadar-Kai nel regno di oster a poco più di due migliaia, prima delle persecuzioni, e a poche centinaia dopo.
  Gli Shadar-Kai tendono a radunarsi in piccole comunità, spesso nomadi, e dalla composizione piuttosto fluida, data la tendenza di questi a partire per dei viaggi, probabilmente comandati dalla Regina Corvo, seppur neppure un membro di questa razza sarebbe in grado di metterci la mano sul fuoco.
\end{paperbox}

\subsection{Figlio di mercenari senza dimora}
Bileygr nasce da una coppia di Shadar-Kai che lavorava come duo mercenario, principalmente su operazioni di scorta o per risolvere piccoli screzi, piuttosto che in grandi compagnie di ventura.

Dopo la nascita del figlio i due decisero di ritirarsi quasi completamente da tale stile di vita, ritirandosi sempre più spesso in comunità di loro simili, anche e soprattutto per non esporre eccessivamente Bileygr, almeno in un primo momento, all'astio che il loro sangue attirava.

Educato alle basi del combattimento e delle tecniche di sopravvivenza dai genitori Bileygr ebbe un infanzia relativamente serena, seppur segnata dalla perdita di un occhio scontrandosi con un animale selvatico e dal graduale apprendimento dell'opinione che il resto del mondo aveva degli Shadar-Kai.

\subsection{Odiati da Dio}
Fu in particolare all'età di 23 anni che questo aspetto si fece prepotentemente largo nella sua vita, quando un gruppo di soldati, guidati da un Maglio Scarlatto ed un Chierico della Pace assaltò e distrusse la sua comunità, uccidendo quasi completamente la popolazione.
In quel momento Bileygr venne quasi ucciso, e mentre credeva di scivolare nell'oblio gli si presentarono delle visioni: voci, immagini, colori che non aveva mai visto prima si riversarono nella sua mente.
Bileygr non ebbe coscienza di quanto accadde successivamente: si ritrovò, il giorno successivo, nascosto tra le fratte a poche centinaia di metri di distanza dal campo. Una pesante ferita al fianco era stata medicata alla meglio, probabilmente da lui stesso. Nella sua mente la certezza della morte dei suoi genitori e dell'importanza del ciondolo che un tempo suo padre gli aveva affidato, ora smarrito; ma più di ogni altra cosa, un neonato legame con la sua Regina.

Dopo aver perlustrato il campo e stabilito che il ciondolo gli doveva essere stato sottratto, arrancò fino al villaggio più vicino, ad un giorno e mezzo di distanza al suo passo, con la ferita mal tamponata ancora sanguinante e i primi cenni di un'infezione. Lì incontrò Lefirith, che si presentava come una veterinaria itinerante, che lo soccorse e curò.
In parte per sdebitarsi ed in parte per pura curiosità nei confronti di quella persona, Bileygr si mise in viggio con lei, rassicurato dalla sensazione che ciò l'avrebbe aiutato a trovare il ciondolo che cercava per la sua Regina.
