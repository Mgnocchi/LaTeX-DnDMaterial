\section{Tolera}

Più orientale tra le città stato che punteggiano la costa del Quanda meridionale, pulsante di vita, multietnica
e multi raziale, è uno dei principali poli commerciali del mondo civilizzato, superando Nebelport, non molto 
più a sud.

La città ospita diverse manifatture in quasi ogni settore, compiendo i maggiori profitti nel campo dei lavorati
e semilavorati magici.

Il porto, originariamente racchiuso dalle mura cittadine, si è esteso negli anni lungo quasi tutto il golfo, e 
il resto della città si sviluppa attorno alle vecchie mura e alle nuove banchine portuali.

Al di fuori della grande e più centrale zona delle manifatture storiche, comunque estesa ben oltre le mura, 
vi sono ampie aree impoverite, abitate dagli strati sociali più bassi della popolazione. 
Nonostante queste zone siano maggiormente malfamate, e la popolazione non abbia lo stesso tenore di vita delle 
zone più ricche e centrali, gli abitanti tendono a riuscire, legalmente o illegalmente, a sopravvivere, 
data la grande richiesta sia di lavoratori poco specializzati nelle manifatture, che di mozzi e soldati di 
ventura.

\subsubsection{Governo}
La città di Tolera è una repubblica commerciale. Il \textit{Signore} viene eletto da un conciglio di pari, i 
\textit{Primi}, ovvero i capidelegazione delle maggiori Gilde e Corporazioni della città.

Per ottenere il titolo di Primo, è necessario essere formalmente eletto, secondo lo statuto della propria gilda
o corporazione, come prima carica rappresentativa della stessa, il tutto sotto l'occhio di un funzionario 
pubblico che si occupa della verifica delle metodologie elettive, qualunque esse siano, sempre da statuto. 
Tale verifica richiede ovviamente il versamento di una tassa piuttosto cospicua, annuale, che solo poche decine
di corporazioni sono in grado di sostenere. In caso di mancato pagamento il titolo di Primo decade 
automaticamente. Tale titolo non ha altrimenti limite se non quello dettato dallo statuto mediante il quale è 
in carica.

Il Signore, invece, viene rieletto ogni quattro anni, tra una pletora di nomi che possono essere candidati 
autonomi, la cui partecipazione è concessa tramite il pagamento di una tassa, o presentati o da un Primo, per 
un massimo di uno a testa, purchè non siano formalmente iscritti ad alcuna delle Gilde o Corporazioni 
rappresentate. Una volta eletto il signore può essere deposto con un voto maggioritario di tre quarti dei 
Primi, e ha potere esecutivo e di proporre leggi. Il consiglio dei Primi oltre che eleggere la prima carica, 
ha il compito di approvare o emendare le leggi del Signore. (e il Potere giudiziario?)

Storicamente la carica di Primo è stata al centro di diverse controversie, che hanno portato a graduali 
limitazioni nel suo conferimento, fino a rendere, oggi, necessaria la conferma maggioritaria da parte dei Primi
già in carica per l'ingresso di una nuova compagnia nel consiglio. Tale restrizione fu ritenuta necessaria in 
seguito allo scandalo Vegroviano: quando una compagnia Toleriana che importava grosse quantità di acciaio dalle
miniere di Vegrovia si scoprì ricevere grosse somme di denaro dal governo di quella città, allo scopo di 
insediare nel consiglio cittadito di Tolera uomini ad essa fedeli. L'intera faccenda si risolse senza esacerbare
in un conflitto, ma è origine di dissapori e pregiudizi che perdurano ancora oggi.

\subsubsection{Corsareria}

Le antiche compagnie di armatori, per anni, supportarono la corsareria come fonte ulteriore di guadagni. 
Con l'andar del tempo, tuttavia, la sempre maggior prominenza di Tolera nei commerci internazionali rese la 
corsareria sempre meno una risorsa, e sempre più un rischio proveniente dall'esterno. Per tali ragioni, 
lentamente, i corsari Toleriani cambiarono sempre più il loro ruolo, divenendo quasi esclusivamente gruppi di 
scorta. Oggi si riuniscono in una sottosezione della Gilda degli Armatori.

\clearpage