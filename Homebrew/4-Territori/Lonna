\subsection*{Lonna}

Posta nell'occidente del continente a cui devo ancora dare un nome, mannaggia, la città di \textbf{Lonna} è una
città a prevalenza umana di medie dimensioni alla base della bassa catena della \textbf{Scelide}.
Un tempo fondamentale collegamento con le miniere di ferro nel meridione della catena montuosa, oggi non è 
altro che una delle più periferiche città fortificate umane della regione dopo il loro esaurimento. 

l'antica catena della Scelide [monti simili all'appennino] crea un confine naturale tra i regni costieri dei 
nani e i più spinti nell'entroterra tra i regni umani, che affacciano sulla foresta del \textbf{Quaine}.
Si tratta di una zona selvaggia, povera e di scarso interesse strategico: i commerci con gli elfi verso est 
sono numerosi, ma di piccola entità, data la difficoltà del trasportare risorse nella fitta foresta, e 
avvengono su moltissime rotte.
Ciononostante Lonna continua ad attirare, copiosi, piccoli gruppi di avventurieri vuoi in transito verso est, 
vuoi in cerca di lavoro in terre dove spesso l'esercito regolare e le guardie cittadine non bastano.

\subsubsection*{Gli orchi della Scelide}
Le montagne della Scelide ospitano varie tribù orchesche, sia in quota che al di sotto del terreno. Non è raro 
che queste si diano a piccole razzie nei territori vicini.
Occasionalmente può capitare che un Orco riesca a domare le inimicizie tra le tribù e a spingerle lontano dai 
monti, con grossi danni nei territori vicino.
In tali situazioni i lord locali organizzano campagne di soppressione con lo scopo di ricacciare gli orchi tra 
le aride montagne.
Di recente il \textbf{Marchese Grunbaum} ha organizzato una spedizione proprio per sopprimere uno di questi 
gruppi, guidato dal Campione \textbf{Tzuur}.
Per questioni economiche e di stabilità interna è importante che la campagna duri il meno possibile, 
contrariamente a quanto vorrebbe il \textbf{Barone di Lonna, Errol Tysel}, che auspicherebbe una presenza 
dell'esercito anche dopo la morte di Tzuur, e finchè gli orchi non si saranno ritirati, come sempre fanno 
senza una guida.

\subsubsection*{Il santuario di Lonna}
La principale attrazione della città è una antica reliquia: una mano lacerata che ancora stringe una spada. 
Apparentemente inattaccabile dal tempo e inamovibile nello spazio divenne il centro di un santuario del dio 
della Creazione.
Il santuario attrae diversi pellegrini ma ospita circa una decina di monaci, dediti al lavoro e alle 
celebrazioni religiose.
Sembra che dopo una serie di cruenti incidenti la Reliquia sia sparita e molti dei monaci siano morti. 

A differenza del regno di Oster in questa zona il culto del dio della creazione non è l'unico e la sua chiesa 
è meno istituzionalizzata, occasionalmente istanziandosi in ordini raramente riconosciuti dalla chiesa di 
Andorbrig.